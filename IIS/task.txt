2. Cíle projektu

Cílem projektu je navrhnout a implementovat informační systém s webovým rozhraním pro zvolené zadání jedné z variant. Postup řešení by měl být následující:

    Analýza a návrh informačního systému (analýza požadavků, tvorba diagramu případů užití, modelu relační databáze)
    Volba implementačního prostředí - databázového serveru a aplikační platformy
    Implementace navrženého databázového schématu ve zvoleném DB systému
    Návrh webového uživatelského rozhraní aplikace
    Implementace vlastní aplikace

3. Rozsah implementace

Implementovaný systém by měl být prakticky použitelný pro účel daný zadáním. Mimo jiné to znamená:

    Musí umožňovat vložení odpovídajících vstupů.
    Musí poskytovat výstupy ve formě, která je v dané oblasti využitelná. Tedy nezobrazovat obsah tabulek databáze, ale prezentovat uložená data tak, aby byla pro danou roli uživatele a danou činnost užitečná (např. spojit data z více tabulek, je-li to vhodné, poskytnout odkazy na související data, apod).
    Uživatelské rozhraní musí umožňovat snadno realizovat operace pro každou roli vyplývající z diagramu případů použití (use-case). Je-li cílem např. prodej zboží, musí systém implementovat odpovídající operaci, aby uživatel nemusel při každém prodeji ručně upravovat počty zboží na skladě, pamatovat si identifikátory položek a přepisovat je do objednávky a podobně.

Kromě vlastní funkcionality musí být implementovány následující funkce:

    Správa uživatelů a jejich rolí (podle povahy aplikace, např. obchodník, zákazník, administrátor). Tím se rozumí přidávání nových uživatelů u jednotlivých rolí, stejně tak možnost editace a mazání nebo deaktivace účtů. Musí být k dispozici alespoň dvě různé role uživatelů.
    Ošetření všech uživatelských vstupů tak, aby nebylo možno zadat nesmyslná nebo nekonzistentní data.
        Povinná pole formulářů musí být odlišena od nepovinných.
        Hodnoty ve formulářích, které nejsou pro fungování aplikace nezbytné, neoznačujte jako povinné (např. adresy, telefonní čísla apod.) Nenuťte uživatele (opravujícího) vyplňovat desítky zbytečných řádků.
        Při odeslání formuláře s chybou by správně vyplněná pole měla zůstat zachována (uživatel by neměl být nucen vyplňovat vše znovu).
        Pokud je vyžadován konkrétní formát vstupu (např. datum), měl by být u daného pole naznačen.
        Pokud to v daném případě dává smysl, pole obsahující datum by měla být předvyplněna aktuálním datem.
        Nemělo by být vyžadováno zapamatování a zadávání generovaných identifikátorů (cizích klíčů), jako např. ID položky na skladě. To je lépe nahradit výběrem ze seznamu. Výjimku tvoří případy, kdy se zadáním ID simuluje např. čtečka čipových karet v knihovně. V takovém případě prosím ušetřete opravujícímu práci nápovědou několika ID, která lze použít pro testování.
        Žádné zadání nesmí způsobit nekonzistentní stav databáze (např. přiřazení objednávky neexistujícímu uživateli).
    Přihlašování a odhlašování uživatelů přes uživatelské jméno (případně e-mail) a heslo. Automatické odhlášení po určité době nečinnosti.

4. Implementační prostředky

4.1 Uživatelské rozhraní (front-end)

    HTML5 + CSS, s využitím JavaScriptu, pokud je to vhodné.
    Je povoleno využití libovolných volně šířených JavaScriptových a CSS frameworků (jQuery, Bootstrap, atd.)
    Případně lze využít i AJAX či pokročilejší klientské frameworky (Angular, React, Vue, apod.), není to ale vyžadováno.

Rozhraní musí být funkční přinejmenším v prohlížečích Chrome a Firefox (uvažujte aktuálně dostupné verze).

4.2 Implementační prostředí (back-end)

    implicitně jazyk PHP (případně volitelně libovolný PHP framework - Nette, Laravel, Symfony, apod.) - na serveru eva máte dostupný prostor pro studentské stránky:
        stránky zprovozněte dle návodu v FAQ - bod 13 (nezapomeňte, že adresář WWW musí obsahovat platný dokument index.html nebo index.php a soubory musí mít správně nastavená přístupová práva)
        používejte kódování UTF-8 - nastavte si soubor .htaccess - dle návodu v FAQ - bod 14
        problém s nutností použití vyšší verze php než 5.3 (např. kvůli zvolenému frameworku) řešte dle návodu v FAQ - bod 15, případně zvolte nějaký vhodný hosting (např. Endora)
    alternativně můžete použít jinou serverovou technologii (např. Python, Javascript/Node.js, Java, C#, Go, Ruby, apod.) a vhodný framework (Django, Flask, Express, Spring, ASP.NET, apod.):
        podmínkou #1 je, aby byl informační systém dostupný - ověřte si předem, že máte k dispozici vhodný hosting/cloud, na kterém bude schopni IS zprovoznit (např. Heroku, Google Cloud, RedHat Openshift, MS Azure, apod.)
        podmínkou #2 je, abyste nepoužili hotový redakční systém, administrační stránky umožňující spravovat obsah apod. (např. při použití Frameworku Django se žádný uživatel nebude přihlašovat do administrační stránky)
        v případě použití exotických platforem, které nebudete schopni zprovoznit jinak než lokálně, je nutné se předem domluvit do 31. 10. 2020 (viz kontakt níže) - bude povoleno ve výjimečných případech 

4.3 Databázový systém

    implicitně MySQL: lze využít server eva (ve WISu si vytvořte uživatele: Ostatní -> Hesla)
    alternativně můžete použít jiný relační databázový systém - PostgreSQL, apod. (který bude dostupný na Vámi zvoleném serveru)
    lze použít dostupné knihovny pro ORM
    použití SQLite není povoleno
    použití nerelační databáze (MongoDB apod.) není povoleno (pří případně po domluvě u vlastních zadání)

5. Dokumentace

Součástí projektu je stručná dokumentace k implementaci, která popisuje, které PHP skripty (případně kontrolery, presentery apod. podle zvoleného frameworku) implementují jednotlivé případy použití. Tato dokumentace je součástí dokumentu doc.html, viz níže.

6. Odevzdání

Odevzdání probíhá přes IS FIT. Od okamžiku odevzdání nejméně do 31. 1. 2021 musí být dále funkční aplikace přístupná přes síť Internet na některém fakultním nebo jiném serveru. Tato aplikace musí umožňovat přihlášení pod všemi rolemi uživatelů a musí být naplněna ukázkovými daty, na kterých lze vyzkoušet všechny funkce. Pokud je to technicky možné, použijte umístění http://www.stud.fit.vutbr.cz/~xlogin00/IIS. V opačném případě zde nahrajte pouze dokumentaci, v které bude odkaz směřující na Vámi zvolený hosting.

Přes IS se odevzdává jeden archiv pojmenovaný vas_login.zip obsahující:

    Všechny zdrojové kódy a datové soubory aplikace. Vzhledem k limitu velikosti odevzdaného souboru ve WISu (2 MB) odevzdávejte pouze vlastní kód a data. Neodevzdávejte prosím kódy použitých knihoven a frameworků třetích stran. Místo toho uveďte pouze jejich verze v dokumentaci.
    SQL skript nebo jiný prostředek pro vytvoření a inicializaci schématu databáze.
    Soubor doc.html obsahující dokumentaci. Stáhněte si šablonu dokumentace, editujte a přiložte k odevzdanému projektu. Respektujte prosím pokyny obsažené v tomto souboru. Některé pokyny mají formu komentářů v HTML kódu šablony.

Za každý tým odevzdává pouze vedoucí týmu.

Termín pro odevzdání do IS FIT je 1. 12. 2020. Po tomto termínu již nelze projekt akceptovat.
7. Body

Za projekt je možno získat až 30 bodů.

8. Kontakt

Jiří Hynek (ihynek@fit.vut.cz)



------------------------------------------------------------------------------------------------------------------------------------------
Konkretne zadanie: Hotel
------------------------------------------------------------------------------------------------------------------------------------------


Popis:
Úkolem zadání je vytvořit informační systém pro rezervace a správu ubytování v řetězci hotelů. Každý hotel má nějaké označení, pomocí kterého ho jeho zákazníci budou moci vhodně odlišit, vlastní nabídku ubytování a další atributy (např. adresa, popis, počet hvězd, hodnocení zákazníků apod.). Nabídka ubytování se skládá z různých typů pokojů lišících se cenou za noc. Pokoje mají různé vlastnosti: typ (standard, business, apod.), počet lůžek, vybavení, volitelný obrázek, apod. Uživatelé budou moci informační systém použít jak pro správu hotelů a ubytování, tak pro rezervaci pokojů a správu objednávek - a to následujícím způsobem:

    administrátor:
        spravuje uživatele
        má rovněž práva všech následujících rolí

    vlastník:
        vkládá a spravuje hotely a jejich nabídky pokojů
        může vkládat obrázky k položkám nabídek
        má rovněž práva recepčního

    recepční:
        vyřizuje rezervace (platby) pro vybrané hotely, po úhradě rezervační jistiny (pokud je vyžadována) potvrdí rezervaci a případně provede klíče od pokoje (pokud je domluveno na místě), řeší check-in/out
        má rovněž práva zákazníka

    zákazník:
        rezervuje 1 až N pokojů (zvolte vhodné omezení - např. rezervační jistina, případně vyžadovaná úhrada do určité doby před ubytováním - kontroluje a případně schvaluje/ruší recepční)
        sleduje stav jeho objednávek (přijetí, potvrzení, apod.)
        má rovněž práva (a, b) neregistrovaného návštěvníka

    neregistrovaný návštěvník:
        (a) má možnost nabídky pokojů jednotlivých hotelů
        (b) má možnost filtrovat položky nabídek dle různých vlastností (např. počet postelí, kvalita, vybavení apod.)
        může provést rezervaci 1 až N pokojů bez registrace: vyžadujte vhodné údaje (má možnost dokončit registraci a stát se zákazníkem)

Každý registrovaný uživatel má možnost editovat svůj profil.

Typy na možná rozšíření:

    ceny pokojů se mění dynamicky na základě vytížení hotelu, času zbývajícího do počátku ubytování, apod.
    zákaznické slevy
    propracované vlastnosti hotelů, pokojů, apod.
